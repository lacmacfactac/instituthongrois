collection:
- Key: next
  Value: |
    Edasi
- Key: intro_button_next
  Value: |
    Edasi
- Key: first
  Value: |
    Budapest omandas tänapäevase ilme 19. sajandi viimasel veerandil. Aastatel 1869–1894 pealinna hoonete arv praktiliselt kahekordistus. Valmisid parlamendihoone, suur ringtee, Andrássy tee, Erzsébeti ja Margiti sild, lääne raudteejaam (Gustave Eiffeli büroo kavandi järgi) ja ooperimaja ...
- Key: second
  Value: |
    Ungari maahõivamise tuhandendaks aastapäevaks (1896) valmis Budapesti metroo esimene liin, mis oli Mandri-Euroopas esimene omasuguste seas. Sama "ehituspalaviku" käigus sündis New Yorgi palee (1894), mille projekteeris Alajos Hauszmann. Tema kavandatud on ka Buda kindluslossi ümberehitus. Ameerika kindlustusettevõte, kes New Yorgi palee ehitustööd tellis, andis arhitektile projekti maksumuse osas täiesti vabad käed. Eklektilises stiilis palee kõige suursugusemaks osaks peetava kohviku ehitamisel kasutati ainult ajahambale vastupidavaid materjale – marmorit ja pronksi; lagi kaunistati freskodega.
- Key: third
  Value: |
    Kohvikust sai 19. sajandi lõpukümnendil kirjanike meelispaik. Selle eest tuleb tänulik olla kirjanduslembestele peakelneritele, kellelt vaesed kirjanikud said nii kirjatarbeid kui ka vajadusel laenu. 1908. aastast ilmuma hakanud 20. sajandi juhtiva kirjandusajakirja Nyugat (Lääs) numbrid valmisid põhimõtteliselt New Yorgi marmorlaudade ümber. Kohvikut külastasid ka teiste kunstiliikide viljelejad - näitlejad, muusikud, maalikunstnikud. Samuti võib seda paika pidada Ungari filmikunsti hälliks - siin sündisid esimesed filmiajakirjad, siin sai oma esimese filmilepingu tummfilmistaar Vilma Bánky, siin teatas Mihály Kertész (hilisem Michael Curtiz, "Casablanca" režissöör) oma välismaale minekust ...
- Key: fourth
  Value: |
    Ööpäevaringselt avatud olnud asutuses, mille võti olevat rahva juttude kohaselt Doonausse heidetud, võis rahulikult loometööga tegeleda, aga vajadusel ka natuke laua taga magada. Kohvik sulges oma uksed esimest korda 1916. aastal, et edaspidi muutunud juhtkonna ja nime all ikka ja jälle uksed avada.
- Key: baggage_opening_0
  Value: |
    See kohver kuulus kolmekümnendatel aastatel Pariisi emigreerunud Ungari eradetektiivile.
- Key: baggage_opening_1
  Value: |
    Ungari kultuuri instituut kutsub teid appi, et kohvri sisu välja selgitada.
- Key: baggage_opening_3
  Value: |
    Alustame ajaleheartikliga aastast 1908. Vaatame, millest seal kirjutatakse.
- Key: pesti_hirlap
  Value: |
    PESTI UUDISED
- Key: main_headline
  Value: |
    Tragöödia NEW YORGI kohvikus
- Key: main_article
  Value: |
    Eile hommikul leiti surnuna New Yorgi kohviku kelner János Fabula.
    Noormehel, keda paljud pidasid peakelner Jeani paremaks käeks, ei olnud ühtegi kroonilist haigust. Politsei <b>kahtlustab mürgitamist</b>, surma ainsaks tunnistajaks on <b>pooleldi söödud hommikusöök</b>.
    Jánost jääb leinama vanem õde Malvin ning peakelnerite ja tasustatud kelnerite riiklik ühing.
- Key: before_entering_crime_scene
  Value: |
    Erakordne surmajuhtum. Vaatame sündmuspaigal ringi, äkki leiame midagi.
- Key: body
  Value: |
    Õnnetult surnud kelner János Fabula. Välised vigastused puuduvad, ohver on enne surma oma hommikusöögi välja oksendanud. Sellest ka hüpotees mürgituse kohta.
- Key: oven
  Value: |
    Gaasipliit. Kindlasti ei põhjustanud see gaasimürgitust. Aga sellega on võimalik keeta imehead kohvi.
- Key: kitchenware
  Value: |
    Nõud. Nende olemasolu köögis ei üllata kedagi. Ükski neist ei sobi ideaalselt tapariistaks.
- Key: counter
  Value: |
    Köögi tasapind, selle peal pole midagi, mis sinna ei peaks kuuluma.
- Key: lights_off_vomit_glows
  Value: |
    Helendavad maomahlad? See on juba midagi ebatavalist! Huvitav, mis seda põhjustab?
- Key: lets_walk
  Value: |
    Lavastame uuesti kelneri hommikused tegemised, võib olla jääb midagi silma.
- Key: boarding_the_sub_1
  Value: |
    Kelner elas linnapargi kõrval ja käis tööl Mandri-Euroopa esimese metrooga, mis kolistab Budapesti vaatamisväärsuste all. Kahju, et ta neid maa alt ei näinud.
- Key: boarding_the_sub_2
  Value: |
    Samal ajal kui Jánosi pea kohal möödusid huvitavad vaatamisväärsused, peletas mees sõiduigavust tabavate värsside väljamõtlemisega.
- Key: szechenyi_station_name
  Value: |
    Széchenyi termaalspaa
- Key: szechenyi_info
  Value: |
    Budapest on ainuke pealinn maailmas, kus on 118 termaalallikat ja kaevu. Esimesed termaalveega spaad ehitas 201. aastal roomlane Septimus Severus. Ka hunnide kuningas Attila ja maahõivaja vürst Árpád peatusid Doonau ääres termaalallikate läheduses. Türgi ajast on tänaseni säilinud neli töötavat spaad. <b>Széchenyi spaad</b> hakati ehitama 1909. aastal renessansskatedraali meenutavas stiilis.
- Key: hosok_station_name
  Value: |
    Kangelaste väljak
- Key: hosok_info
  Value: |
    <b>Kangelaste väljak</b> ehitati 1896. aastal millenniumipidustusteks, et tähistada ungarlaste maahõivamise tuhandendat aastapäeva. Mälestusmärk koosneb neljateistkümnest olulise tähendusega ajaloolise isiku kujust. Nende keskel seisab obelisk peaingel Gabrieli skulptuuriga, kes hoiab käes krooni ja risti. Legendi kohaselt ilmutas Gabriel end esimesele Ungari kuningale, püha Istvánile unes ning pakkus talle püha krooni.
- Key: bajza_station_name
  Value: |
    Bajza tänav
- Key: bajza_info
  Value: |
    <b>Bajza tänavaga</b> piirnevas mooruspuuaias (Epreskert) avati 1882. aastal kunstimeistrite kool. Selle ülesehitamisele andis suure panuse skulptor Alajos Stróbl, kes ratsutas hommikuti tööle juba vabrikuvilede kõlades. Ta korraldas maskiballe ja tegi oma kasvandikega lavastusi ajaloolistest sündmustest. Aias jalutasid aga samal ajal ahvid, paabulinnud, metskitsed ja toonekured.
- Key: kodaly_station_name
  Value: |
    Kodály ringtee
- Key: kodaly_info
  Value: |
    <b>Zoltán Kodály</b> oli koos helilooja ja muusikateadlase Béla Bartókiga suurim teerajaja rahvalaulude uurimisel ja kogumisel. Ta andis uue tähenduse Ungari muusikaõpetusele. Tema loosung oli "Muusika kuulugu kõigile!". Ta leidis, et muusikat tuleb hakata õpetama juba lasteaias, selle alustalaks on inimese hääl, materjaliks aga meie kõigi emakeel - rahvalaul.
- Key: voromartyutca_station_name
  Value: |
    Vörösmarty tänav
- Key: vorosmarty_utca_info
  Value: |
    <b>Vörösmarty tänava</b> ja Andrássy tee nurgas asuvasse hoonesse kolis 1879. aastal Ungari kuninglik muusikaakadeemia. Ferenc Liszt (1811–1886) korraldas oma õpilastele tasuta kursuseid, mis sarnanevad tänapäevastele meistriklassidele. Tema viimases Budapesti kodus asub nüüd Ferenc Liszti majamuuseum. Seal hoitakse helilooja muusikariistu ning raamatu- ja noodikogu, mille ta pärandas muusikaakadeemiale.
- Key: oktogon_station_name
  Value: |
    Oktogon
- Key: oktogon_info
  Value: |
    Kaheksanurksel <b>Oktogoni</b> väljakul ristuvad omavahel 19. sajandi Budapesti kaks kõige suuremat linnaehituslikku saavutust: Andrássy tee ja üle 4000 meetri pikkune suur ringtee (Nagykörút). Viimane neist pidi kokku siduma Buda, Pesti ja Óbuda linna ühendamise järel (1873) tormiliselt areneva pealinna avenüüd. Nagykörútil avati 1887. aastal linna esimene trammiliin.
- Key: opera_station_name
  Value: |
    Opera
- Key: opera_info
  Value: |
    Neorenessanss-stiilis Ungari rahvusooperi hoone <b>(Opera)</b> valmis Miklós Ybli projekti järgi aastatel 1875–1884. Pidulikul avamisel oli kohal ka keiser Franz Joseph, orkestrit juhatas Ungari hümni viisistaja, helilooja Ferenc Erkel. Ooperimaja esimene kuldaeg on seotud Gustav Mahleriga, kes oli asutuse juht aastatel 1888–1891.
- Key: bajcsy_station_name
  Value: |
    Bajcsy-Zsilinszky tee
- Key: bajcsy_info
  Value: |
    <b>Bajcsy-Zsilinszky teelt</b> saab alguse Andrássy tee ehk Budapesti Champs-Élysées, mis ühendab kesklinna (Belváros) linnapargiga (Városliget). Tee avati pidulikult 1876. aastal. Alguses kutsuti teed bulvariks (Sugár-út), 1885. aastast kannab see aga krahv Gyula Andrássy tee nime. Tee külgi palistavad eklektilis-neorenessanslikus stiilis majad ja villad. Algselt oli teel puukuubikutest sillutis.
- Key: deak_station_name
  Value: |
    Ferenc Deáki väljak
- Key: deak_info
  Value: |
    <b>Ferenc Deáki väljakul</b> asuvas luterlikus koolis käis 19. sajandi suurim Ungari luuletaja Sándor Petőfi. 15. märtsil 1848 luges ta uuendusmeelse partei noorte kogunemiskohas, Pilvaxi kohvikus ette oma luuletuse "Rahvuslaul". Petőfist sai oluline isik 1848.–49. a revolutsioonis ja vabadussõjas. Ta hukkus lahinguväljal, võideldes Austria keisrile appi rutanud Vene vägede vastu.
- Key: vorosmartyter_station_name
  Value: |
    Vörösmarty väljak
- Key: vorosmarty_ter_info
  Value: |
    1884. a võttis Emil Gerbeaud Henrik Kuglerilt üle <b>Vörösmarty väljaku</b> kondiitriäri. Ta laiendas tootevalikut võikreemide, teekookide ja jäätistega, kodustas Ungaris ümarate otstega šokolaadi kassikeel (macskanyelv) ja konjakikirsid šokolaadis (konyakmeggy). Millenniumipidustustel avas ta linnapargis Gerbeaud' paviljoni, et võtta seal vastu Franz Joseph I ja kuninganna Elisabeth (Sissi).
- Key: missed_stop_0
  Value: |
    Meie kelneril oli sageli kombeks niivõrd värsside meelevalda kaduda, et ta sõitis Oktogonist mööda ja märkas seda alles Vörösmarty väljaku kandis. Sellistel puhkudel jäi ta tööle hiljaks, mille peale sai peakelner Jean väga pahaseks.
- Key: missed_stop_1
  Value: |
    Tal ei läinud aga jooksujalu tööle minnes kunagi meelest tähendada üles metroos välja mõeldud luuleread, et anda need kohvikus viibinud kirjanike kätte arvustamiseks.
- Key: line1
  Value: |
    Näljane luuletaja otse armastatu sängist
- Key: line2
  Value: |
    kolistab koriseva kõhuga metroos -
- Key: line3
  Value: |
    unistab kirjanike hommikusöögist, kuni saab vastu näppe.
- Key: line4
  Value: |
    Kuulsad, näljased kirjanikud, kes arvet ei tasu,
- Key: line5
  Value: |
    pea kohal halvaendelised mõtted:
- Key: line6
  Value: |
    ega hommikusöök koju võind jääda?
- Key: sign_it
  Value: |
    Kirjutan alla!
- Key: poem_done_1
  Value: |
    Vaeseke arvas, et ta võib selliste roheliste värsiridadega pääseda noorte andekate kirjanike ajakirja Nyugat. Ajakirja esiknumber saadeti trükki päev enne kelneri surma.
- Key: waiters_task
  Value: |
    Kelneri jaoks pole suuremat proovilepanekut, kui mõelda välja tellimus enne, kui see on jõudnud kõlada. Peakelner Jean oli meie kelneri korralikult välja õpetanud. Vaatame, mida ta mäletab!
- Key: szini_fav
  Value: |
    Kaks nelja minuti muna klaasi seest serveerituna
- Key: szini_refuses
  Value: |
    "Kaks nelja minuti muna klaasi seest serveerituna. Seda söön igal hommikul. Kuidas ei peaks see mul meeles püsima?" toriseb Szini.
- Key: szini_arrives
  Value: |
    Gyula Szini, Osváti avastus. Lihtsalt ilma lisanditeta. Ta soovib pehmet muna, klaasi seest serveerituna. Või on see Ernő Szép?
- Key: szini_accepts
  Value: |
    "Võitjate hommikusöök!" hüüdis Szini.
- Key: brody_fav
  Value: |
    Tume kohv piimaga, kukkel, Parádi allikavesi
- Key: brody_refuses
  Value: |
    "Kohv, kukkel Parádi allikavesi. Mis selles nii rasket on?" lajatab Bródy käega lauale.
- Key: brody_arrives
  Value: |
    Sándor Bródy. Olge temaga ettevaatlik. Uhke tüüp, kraanivett ei joo. Temale tuleb toit eraldi ette viia.
- Key: brody_accepts
  Value: |
    "Teid võib alati usaldada," naeratab Bródy.
- Key: krudy_fav
  Value: |
    Kann leiget õlut
- Key: krudy_refuses
  Value: |
    "See pole õlu, ja see pole leige. Mis ma sellega peale pean hakkama?" küsib Krúdy.
- Key: krudy_arrives
  Value: |
    Siin on Gyula Krúdy, Ungari proosakirjanduse meister. Külmetav kuju, kellele ei meeldi külmad joogid, aga õllest ta ära ei ütle.
- Key: krudy_accepts
  Value: |
    "Leige õlu! Mu lemmik!" hüüatas Krúdy.
- Key: szep_fav
  Value: |
    Leige omlett
- Key: szep_refuses
  Value: |
    "Leiget omletti. OMLETTI. LEIGET." raevutseb Szép.
- Key: szep_arrives
  Value: |
    Nägin praegu Ernő Szépi! Ta on kabareekirjanduse teerajaja. Ta soovib leiget omletti. Või oli see Gyula Szini?
- Key: szep_accepts
  Value: |
    "Ma ütlen, teeninduse meistriklass!" hüüdis Szép.
- Key: karinthy_fav
  Value: |
    Rikkaliku vahuga leige kohv
- Key: karinthy_refuses
  Value: |
    "On küll maitsev, ent üks on kindel – see kohv pole leige," potsatab Karinthy kurvalt tagasi oma kohale.
- Key: karinthy_arrives
  Value: |
    Praegu astus sisse Frigyes Karinthy! Temast viljakamaid kirjanikke on vähe. Õrn hing või kuidas seda öeldaksegi: hing elab suitsust ja kohvist!
- Key: karinthy_accepts
  Value: |
    "Sellest paremat pole olemas!" hüüatas Karinthy.
- Key: osvat_fav
  Value: |
    Väike kirjandus
- Key: osvat_refuses
  Value: |
    "No, aga palun. Ma ei soovinud seda. Kus on mu "Väike kirjandus"?" nuriseb Osvát.
- Key: osvat_arrives
  Value: |
    Saabus Ernő Osvát! Tulevane Nyugati toimetaja. Nüüd ei või eksida! Ta soovib "Väikest kirjandust", kindla peale.
- Key: osvat_accepts
  Value: |
    "Kui kena teist, et te mäletasite. Aitäh!" rõõmustas Osvát.
- Key: osvat_refusal_1
  Value: |
    "Suur aitäh, aga täna ma seda ei soovi. Olge hea ja viige palun tagasi," oigab Osvát.
- Key: osvat_refusal_2
  Value: |
    Eriline olukord. Osvát saatis oma hommikusöögi tagasi. Seda pole varem juhtunud. Vaatame, mis tema hommikusöögist edasi sai.
- Key: kis_irodalmi
  Value: |
    "Väike kirjandus". Ernő Osvát saatis selle tagasi. See oli paljude kirjanike lemmik, sest seda sai suuremeelsetelt kelneritelt sageli tasuta või väikese luuletuse eest. Koostisosad ...
- Key: ham
  Value: |
    Sink.
- Key: salami
  Value: |
    Salaamivorst.
- Key: cheese
  Value: |
    Juust.
- Key: deadly_message
  Value: |
    Ernő Osvátile <color=red>surmava</color> otsekohesuse eest
- Key: discovering_note
  Value: |
    Kättemaksuhõnguline teade Osvátile! Kas seda võis teha kelner? Kas hommikusöök oli mürgitatud? Peame leidma rohkem jälgi.
- Key: nyugat_prints_0
  Value: |
    Päev enne kelneri surma ilmus esimese Nyugati numbri korrektuurpoogen ja trükiversioon.
- Key: critique1
  Value: |
    Mis küündimatu, lapselik värss see on???
- Key: critique2
  Value: |
    Sündsusetu!
- Key: nyugat_prints_1
  Value: |
    Kelneri kirjutis tehti inetult maha!
- Key: nyugat_prints_2
  Value: |
    Surmavat sõnumit Osvátile ei saanud siiski jätta kelner, sest miks peaks ta sööma ära iseenda mürgitatud toidu?
- Key: nyugat_prints_3
  Value: |
    Kas Osvát teritas ka teiste peal keelt? Või võttis keegi teine seda südamesse, et kelneri luuletus jäi ilmumata?
- Key: heirloom
  Value: |
    See taskukell oli kelneri kõige hinnalisem ese - hea veel, et tal õnnestus see alles hoida.
- Key: mystery_woman
  Value: |
    Siin on kelner ühe naisterahvaga. Huvitav, mida see võiks tähendada? Vaatame, kas pildi tagaküljele on midagi kirjutatud.
- Key: present_message
  Value: |
    Minu armsale nooremale vennale särava luuletaja-karjääri alguseks!
    Malvin
- Key: writing_on_back
  Value: |
    Kelner sai selle kella kingituseks oma armsalt vanemalt õelt Malvinilt, lootuses hakata luuletajana loorbereid lõikama. Kui ta oleks teadnud ...
- Key: secondary_headline
  Value: |
    Doonaust toodi välja hüsteeriahoos naine
- Key: secondary_article
  Value: |
    Eile õhtul märkasid jõe kaldal jalutajad segadusse sattunud naist. Naine põrnitses tükk aega enese ette, kuni võttis kätte ja jalutas kalda äärest Doonausse, kadudes seejärel vee alla. Õnneks jooksis naisele järele üks läheduses patrullinud politseinik, kes tõmbas ta veest välja. Selgus, et tegemist oli kuulsa tikuvabrikandi guvernandi Malvin Fabulaga, kes viidi sündmuskohalt otse Lipótmező hullumajja.
- Key: woman_in_the_water_0
  Value: |
    Artikkel teisest tragöödiast. Kas see naine oli kelneri vanem õde? Võimalik, et sõnum venna surmast ajas ta hulluks.
- Key: woman_in_the_water_1
  Value: |
    Aga ta ei saanud surmateadet lehest lugeda, sest sellest kirjutati alles sellessamas numbris! Lähme edasi hullumajja!
- Key: windows_of_lipot
  Value: |
    See on Budapesti piiril Lipótmezős asuva Ungari kuningriigi riikliku hullumaja kabeli imeline aken, mille valmistas Miksa Róth.
- Key: bad_writer
  Value: |
    Mu vend on kehv luuletaja
- Key: love_him
  Value: |
    Armastan teda
- Key: good_writer
  Value: |
    Mu vend on hea luuletaja
- Key: osvat_is_wrong
  Value: |
    Osvát eksib
- Key: osvat_must_die
  Value: |
    Osvát peab andeks paluma
- Key: ending_1
  Value: |
    Missugune tragöödia! Kui kelneri labiilne vanem õde kuulis venna kohta käivat kriitikat, soovis ta Ernő Osváti tikuväävliga ära mürgitada.
- Key: ending_2
  Value: |
    Ainult ta ei arvestanud sellega, et Osvát saadab hommikusöögi tagasi ja selle sööb ära tema vaene näljane vend. Sellega oli ta oma saatuse määranud. Vaene õde kaotas juhtunu peale täielikult mõistuse.
- Key: ending_3
  Value: |
    Tollal kasutati mürgitamiseks sageli valget fosforit. Üks tõend selle kohta on pimedas helendav okse. Hulk inimesi jõudis oma elu jätta, enne kui tiku otsas olnud valge fosfor asendati süütu punase fosforiga.
- Key: epilogue_1
  Value: |
    Ehkki meie lugu on väljamõeldis, mida iseloomustavad kriminaalkirjandusele iseloomulikud liialdused, räägib see kõverpeeglist vaadatuna siiski nii mõndagi elust eelmise sajandi alguse Budapestis: kirjandust võeti siis surmtõsiselt ... Ajakiri Nyugat suutis kolmkümmend kolm aastat olla algusjärgus oleva uuendusliku Ungari kirjanduse töötuba ja vestlusruum, kõik tänu Osváti-suguste toimetajate seatud kõrgetele kvaliteedinõuetele ja vaimselt viljakale õhkkonnale, mis iseloomustas New Yorki ja teisi kirjanduslikke kohvikuid. Nagu ütles ka peakelner Ede Sándor Márai romaanis "Szindbád läheb koju": "Kohvik on see eripärane, arstide ja kehalise kasvatuse õpetajate meelest üldse mitte tervislik sõna, ent kirjanduslikus mõistes ainuke kasulik paik, mis kaitseb kirjanikke veidike maailma kiusatuste, ametnike jultunud käitumise ja rahaga seotud jämeduste eest; nende kopse räsivad küll nikotiin ja nõgi, ent hing puhkeb õitsele ja see on kõige olulisem."
- Key: epilogue_2
  Value: |
    New Yorgi kohvik sai II maailmasõja ajal kannatada ja suleti 1947. aastal. Mõnda aega töötas ruumides sporditarvete pood ja reisibüroo. Tuli oodata lausa 1954. aastani, et kohvik taas oma uksed avaks, seekord Hungária nime all. 2006. aastal naases kohvik oma ajaloolise nime juurde ning ootab külastajaid oma endises hiilguses.
    Kui väisate Budapesti, astuge igal juhul ka sealt läbi. Karta pole midagi, "Väikest kirjandust" menüüst enam ei leia.
- Key: credits
  Value: |
    Idee autor: Gábor Orbán

    Valmistatud Pariisi Ungari kultuuri instituudi tellimusel

    Ágnes Bakk
    László András Halák
    Dorottya Kovács

    Pariisi Ungari kultuuri instituudi toetusgrupp: 

    Zita Bodnár
    Emma Bornai
    Orsolya Karinthi-Rébay
    Gábor Orbán


    Koostööpartner:

    Moholy-Nagy'i kunstiülikool


    Kirjanduslik tsitaat:
    Sándor Márai "Szindbád hazamegy" (kirjastus Akadémia, kirjastus Helikon, 1992)


    Muusika:

    Esther Abrami - nr 2 "Remembering Her"
    Emmit Fenn - Allegro


    Heliefektid:

    freesound.org


    Fotod:

    fortepan
    arcanum
    Budapesti arhiiv
    Ungari põllumajandusmuuseum
    Gyula Somlai
    György Klősz
    Anantara hotell New York Palace Budapest

    Tõlkija: Siiri Erm-Nairismägi
    Eestikeelse teksti toimetaja: Katrin Naber

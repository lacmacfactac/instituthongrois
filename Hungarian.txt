intro_button_next{

Tovább

}

next{

Tovább

}

first{

Nem túlzás azt állítani, hogy Budapest mai városképe a 19. század utolsó negyedében nyerte el mai formáját. 1869 és 1894 között a főváros épületeinek száma gyakorlatilag megkétszereződött. Ebben az időszakban épült az Országház, a Nagykörút, az Andrássy út, az Erzsébet- és a Margit-híd, a Nyugati pályaudvar (Gustave Eiffel irodájának munkája), az Operaház...  

}

second{

A Magyarország fennállásának ezredik évfordulója alkalmából tartott ünnepségek (1896) keretében adták át az első budapesti metróvonalat, amely a kontinentális Európa első földalatti vasútja volt. Ennek az „építési láznak” a terméke a New York-palota (1894) is, amelyet a Budavári Palota átépítését is vezető Hauszmann Alajos tervezett. A megbízó, egy amerikai biztosítótársaság, a kivitelezés költségeit illetően teljesen szabad kezet adott az építésznek. Az eklektikus stílusú palota legpompásabb részének tekinthető kávéház kivitelezéséhez szinte csak időtálló anyagokat, márványt, bronzot használtak; a mennyezetet freskókkal díszítették. 

}

third{

A kávéház a kilencvenes évektől irodalmi jellegűvé válik, ami nem kis részben az irodalomkedvelő főpincéreknek köszönhető, akiktől a szegény írók írószert és hitelt kaphattak. A 20. század meghatározó folyóirata, az 1908-ban induló Nyugat számai gyakorlatilag a New York márványasztalainál születnek. Ugyanakkor más művészeti ágak képviselői, színészek, zeneszerzők, festők is szívesen látogatták a kávéházat, amely egyúttal a magyar filmművészet bölcsőjének is tekinthető. Itt születtek az első filmes szaklapok, itt kapta első filmszerződését a némafilmek sztárja Bánky Vilma, itt jelenti be Kertész Mihály (a későbbi Michael Curtiz, a Casablanca rendezője), hogy külföldre távozik... 

}

fourth{

Az éjjel-nappal nyitva tartó intézmény, amelynek kulcsát a legenda szerint a Dunába hajították, és ahol nem csak alkotni lehetett nyugodtan, de szükség esetén az asztalra borulva aludni is egy kicsit, 1916-ban zár be először. Hogy aztán változó vezetéssel, változó névvel, mindig újra kinyisson.

}

baggage_opening_0{

Ez a bőrönd egy, a harmincas években Párizsba emigrált magyar magánnyomozó hagyatékából származik.

}

baggage_opening_1{

A párizsi Magyar Kulturális Intézet munkatársai a látogatóik segítségét kérik a bőrönd tartalmának megfejtéséhez. 

}

baggage_opening_3{


Kezdjük egy 1908-as újságcikkel, talán ad valamilyen útbaigazítást.


}

Pesti_hirlap{

PESTI HÍRLAP

}

main_headline{

Tragédia a NEW YORK kávéházban

}

main_article{

Tegnap reggel holtan találták a New York Kávéház pincérét, Fabula Jánost.
A fiatalember, akit sokan Jean főpincér jobbkezének tartottak, nem szenvedett semmilyen idült betegségben. A rendőrség <b>mérgezésre gyanakszik</b>, halálának egyetlen tanúja <b>félig elfogyasztott reggelije</b>.
Fabula Jánost nővére, Malvin gyászolja. A Fő- és Fizetőpincérek Országos Szakszervezete saját halottjának tekinti.

}

before_entering_crime_scene{

Különös haláleset. Nézzünk körül a helyszínen, hátha találunk valamit.

}

Body{

Fabula János, a szerencsétlenül járt pincér. Nincsenek külsérelmi nyomok, az áldozat azonban halála előtt kiöklendezte a reggelijét. Innen a mérgezés hipotézise.

}

Oven{

Gáztűzhely. Gázmérgezést biztosan nem okozott. De csuda kávét lehet főzni rajta.

}

kitchenware{

Edények. Jelenlétük korántsem meglepő egy konyhában. Gyilkos eszköznek nem éppen ideálisak.

}

Counter{

Konyhapult, nincs rajta semmi oda nem illő.

}

lights_off_vomit_glows{

Világító gyomornedvek? Ez aztán nem mindennapi jelenség! Vajon minek a következménye?

}

lets_walk{

Rekonstruáljuk a pincér reggeli programját, talán szemet szúr valami apróság.

}

boarding_the_sub_1{

A pincér a Városliget mellett lakott, és a kontinens első metróvonalán járt dolgozni, amely a város nevezetességei alatt zakatol. Kár, hogy a föld alól nem láthatta őket.

}

boarding_the_sub_2{

Az utazás unalmát frappáns rímek kiötlésével űzte el, miközben a felszínen egymást váltották az érdekes látnivalók.

}

szechenyi_station_name{

Széchenyi fürdő

}

szechenyi_info{

Budapest az egyedüli főváros, ahol 118 termálforrás és kút van. Az első termálvizes fürdőket a római Septimus Severus építi 201-ben. Attila hun király és a honfoglaló Árpád fejedelem is a Duna menti hőforrások mellett táboroz. A török uralom idejéből 4 működő fürdő maradt ránk. A <b>Széchenyi Fürdőt</b> 1909-ben kezdik építeni reneszánsz katedrálisra emlékeztető stílusban. 

}

hosok_station_name{

Hősök tere

}

hosok_info{

A <b>Hősök terét</b> az 1896-os millenniumi ünnepségre építik, a magyarok ezeréves történelmének állít emléket. Tizennégy emblematikus történelmi személyiség szobra áll itt, középen obeliszkkel, tetején a koronát és keresztet tartó Gábriel arkangyal szobrával. A legenda szerint Gábriel megjelent az első magyar király, Szent István álmában, felajánlva neki a Szent Koronát.

}

bajza_station_name{

Bajza utca

}

bajza_info{

A <b>Bajza utca</b> által határolt Epreskertben a főváros 1882-től művészeti mesteriskolákat nyit. Főként Stróbl Alajos szobrásznak volt nagy szerepe a hely kialakításában, ő reggelente kürtszóra lovagol ki az Epreskertből, jelmezbálokat szervez, növendékeivel történelmi jeleneteket ad elő, a kertben majmok, pávák, őzek, gólyák sétálnak.

}

kodaly_station_name{

Kodály körönd

}

kodaly_info{

<b>Kodály Zoltán</b> zeneszerző és zenetudós Bartók Béla mellett a népdalkutatás és -gyűjtés úttörője. Kodály zenepedagógiai munkásságával az egész magyar zenei oktatást megújítja. «Legyen a zene mindenkié» – hirdeti. A zenei fejlesztést már óvodás korban el kell kezdeni, ennek legfőbb eszköze az énekhang, anyaga pedig mindannyiunk zenei anyanyelve: a népzene.

}

voromartyutca_station_name{

Vörösmarty utca

}

vorosmarty_utca_info{

A <b>Vörösmarty utca</b> és az Andrássy út sarkán álló épületbe 1879-ben költözik a Magyar Királyi Zeneakadémia. Liszt Ferenc (1811-1886) ingyen tanítja diákjait a mai mesterkurzusoknak megfelelő rendszer szerint. Utolsó budapesti otthona ma Liszt Ferenc Emlékmúzeum, ahol a zeneszerő Zeneakadémiára hagyományozott hangszereit, könyv- és kottatárát őrzik.

}

oktogon_station_name{

Oktogon

}

oktogon_info{

A nyolcszög alakú téren, az <b>Oktogon</b>on metszi egymást az Andrássy út és a több mint 4000 méter hosszú Nagykörút, a 19. század két legnagyobb városépítési alkotása. Utóbbi a Buda, Pest és Óbuda egyesítése (1873) után rohamosan fejlődő főváros sugárútjait hivatott összekötni. Itt indul el az első villamosjárat 1887-ben.

}

opera_station_name{

Opera

}

opera_info{

A Magyar Állami <b>Opera</b>ház Ybl Miklós tervei alapján 1875 és 1884 között épül neoreneszánsz stílusban. Ünnepélyes megnyitóján Ferenc József császár is jelen van, és Erkel Ferenc zeneszerző, a magyar Himnusz megzenésítője vezényel. Az Operaház első aranykora Gustav Mahlerhez fűződik, aki 1888 és 1891 között vezeti az intézményt.

}

bajcsy_station_name{

Bajcsy-Zsilinszky út

}

bajcsy_info{

A <b>Bajcsy-Zsilinszky út</b>ból ágazik az Andrássy út, a "budapesti Champs-Élysées", amely a Belvárost köti össze a Városligettel. Az utat 1876-ban adják át ünnepélyes keretek között. Eleinte Sugár-útnak hívják, majd 1885-ben gróf Andrássy Gyuláról nevezik el. Eklektikus-neoreneszánsz stílusú házak és kúriák szegélyezik, kezdetben fakockaborítást kap.

}

Deak_station_name{

Deák Ferenc tér

}

deak_info{

A <b>Deák Ferenc tér</b>en található evangélikus iskolába járt Petőfi Sándor, a 19. század egyik legnagyobb magyar költője. 1848. március 15-én a reformpárti fiatalok törzshelyén, a Pilvax kávéházban elszavalja "Nemzeti Dal" c. versét. Az 1848-49-es forradalom és szabadságharc fontos szereplője. A csatamezőn esik el az osztrák császár segítségére siető orosz csapatok ellen küzdve.

}

vorosmartyter_station_name{

Vörösmarty tér

}

vorosmarty_ter_info{

A <b>Vörösmarty tér</b>en található cukrászda vezetését Gerbeaud Emil 1884-ben veszi át Kugler Józseftől. A választékot vajas krémekkel, teasüteménnyel, fagylaltokkal bővíti és meghonosítja a macskanyelvet és a konyakmeggyet. A millenniumi ünnepségekre megnyitja a Gerbeaud Pavilont a Városligetben, I. Ferenc József és Erzsébet királyné (Sissi) fogadására.

}

missed_stop_0{

Pincérünk rendszerint annyira belemerült az alkotás mámorába, hogy túlment az Oktogonon, és csak a Vörösmarty térnél eszmélt fel.  Ilyenkor késve érkezett a munkahelyére, kitéve magát Jean főpincér haragjának.

}

missed_stop_1{

Sosem mulasztotta el futtában lejegyezni a földalattin fejben kiötlött verset, és odaadni a kávéház íróinak véleményezésre. 

}

line1{

Éhes költő kis szerelmének ágyából

}

line2{

korgó gyomorral metrón zakatol

}

line3{

írók reggelijéről álmodik, míg kezére nem ütnek

}

line4{

a híres, éhes írók, akik számlát nem fizetnek

}

line5{

baljós gondolatok kerengnek fölötte

}

line6{

reggelijét hát nem otthon fölödte?

}

sign_it{

Aláírom!

}

poem_done_1{

Szegény azt hitte, hogy az efféle zsengékkel bekerülhet a fiatal tehetségeket egyesítő Nyugat folyóiratba. Első számát a pincér halála előtti napon küldték nyomdába.

}

waiters_task{

Nincs nagyobb kihívás egy pincér számára, mint azelőtt kitalálni a rendelést, hogy elhangozna. Jean főúr alaposan kitanította pincérünket. Lássuk, jól emlékszik-e!

}

szini_fav{

Két darab négyperces tojás pohárban

}

szini_refuses{

Két darab négyperces tojás pohárban. Minden reggel ezt eszem. Hogy nem lehet megjegyezni? - morog Szini.

}

szini_arrives{

Szini Gyula, Osvát felfedezettje. Csak semmi körítés. Lágytojást kér, pohárban. Vagy az Szép Ernő?

}

szini_accepts{

Bajnokok reggelije! - kiált fel Szini.

}

brody_fav{

Tejeskávé sötéten, zsemle, parádi forrásvíz

}

brody_refuses{

Kávé, zsemle, parádi forrásvíz. Mi olyan nehéz ezen? - csap az asztalra Bródy.

}

brody_arrives{

Bródy Sándor. Óvatosan vele. Puccos egy alak, az egyszerű csapvizet nem issza. Külön hozatunk neki.

}

brody_accepts{

Magában mindig lehet bízni. - mosolyodik el Bródy.

}

krudy_fav{

Korsó langyos sör

}

krudy_refuses{

Se nem sör, se nem langyos. Ezzel mit kezdjek? - kérdezi Krúdy.

}

krudy_arrives{

Itt van Krúdy Gyula, a magyar prózaírás kiváló mestere. Fázós, nem szeretni a hideg italokat, de azért egy sört nem utasít vissza.

}

krudy_accepts{

Langyos sör! A kedvencem! - kiált föl Krúdy.

}

szep_fav{

Rántotta lágyan

}

szep_refuses{

Rántottát lágyan. RÁNTOTTÁT. LÁGYAN. - dühöng Szép.

}

szep_arrives{

Most láttam Szép Ernőt! A kabaréirodalom úttörője. Rántottát kér lágyan. Vagy az a Szini Gyula?

}

szep_accepts{

Világszínvonalú kiszolgálás, én mondom! - kiált Szép.

}

karinthy_fav{

Langyos kávé sok habbal

}

karinthy_refuses{

Finomnak finom, de hogy nem langyos kávé, az biztos. - huppan vissza szomorúan helyére Karinthy.

}

karinthy_arrives{

Most lépett be Karinthy Frigyes! Kevés nála termékenyebb író van. Érzékeny lélek, de hogy is van a mondás: a szellem füstön és kávén él! 

}

karinthy_accepts{

Nincs is ennél jobb! - kiált fel Karinthy.

}

osvat_fav{

Kis irodalmi

}

osvat_refuses{

Na, de kérem. Én nem ezt kértem. Hol a kis irodalmim? - elégedetlenkedik Osvát.

}

osvat_arrives{

Megjött Osvát Ernő! A Nyugat egyik leendő szerkesztője. Most nem hibázhatunk! Ő egy kis irodalmit kér, ez biztos.

}

osvat_accepts{

Milyen rendes, hogy emlékezett. Köszönöm! - derült fel Osvát.

}

osvat_refusal_1{

Köszönöm szépen, de ma nem kívánom. Legyen szíves és vigye vissza. - nyögi Osvát.

}

osvat_refusal_2{

Különös. Osvát visszautasította a reggelijét. Ilyenre még nem volt példa. Nézzünk utána, mi lett a reggeli sorsa.

}

kis_irodalmi{

Egy kis irodalmi. Ezt utasította vissza Osvát Ernő. Sok író kedvence volt, mert sokszor ingyen, vagy csak egy versért cserébe kaphatták a nagylelkű pincértől. Az összetevői...

}

ham{

Sonka.

}

salami{

Szalámi.

}

cheese{

Sajt.

}

deadly_message{

Osvát Ernőnek a <color=red>gyilkos</color> őszinteségéért

}

discovering_note{

Egy bosszúfűtötte üzenet Osvátnak! A pincér tehette oda? Lehet hogy a reggeli mérgezett volt? Több nyomot kell találnunk.

}

nyugat_prints_0{

A pincér halála előtti napon megjelent első Nyugat szám kefelevonata és nyomtatott változata.

}

critique1{

Mi ez a vállalhatatlan, gyermeteg versike???

}

critique2{

Méltatlan!

}

nyugat_prints_1{

A pincér művét csúnyán lehúzták!

}

nyugat_prints_2{

De a pincér nem hagyhatta Osvátnak a gyilkos üzenetet. Hiszen miért enné meg a saját maga által mérgezett ételt?

}

nyugat_prints_3{

Osvát máson is köszörülte a nyelvét? Vagy valakit szíven ütött, hogy a pincér verse nem jelent meg?

}

heirloom{

Ez a zsebóra volt a pincér legbecsesebb tulajdona - még jó, hogy ezt is sikerült megőrizni.

}

mystery_woman{

Ez a pincér egy hölgy társaságában. Vajon mi ennek a jelentősége? Nézzük meg, hátha van valami a kép hátuljára írva.

}

present_message{

Szeretett Öcsémnek, fényes költői pályafutásodra!
Malvin

}

writing_on_back{

A pincér a szeretett nővérétől, Malvintól kapta ajándékba ezt az órát, a költői babérok reményében. Ha tudta volna...

}

secondary_headline{

Hisztérikus nőt húztak ki a Dunából

}

secondary_article{

Tegnap, az esti órákban egy zavarodott hölgyre lettek figyelmesek a korzózók. A nő hosszan meredt maga elé, majd a rakpartról begyalogolt a Dunába, és elmerült. Szerencséjére egy közelben járőröző rendőr utánafutott és a partra húzta. Mint kiderült, a hölgy egy híres gyufagyáros család nevelőnője, Fabula Malvin, akit rögvest a lipótmezei tébolydába szállítottak, ahol sokkterápiának vetik alá.

}

woman_in_the_water_0{

Egy másik tragédiáról szóló cikk. A nő talán a pincér nővére? Lehet, hogy beleőrült az öccse halálhírébe.

}

woman_in_the_water_1{

De az újságból nem értesülhetett a haláláról, hiszen arról ugyanebben a számban adtak hírt! Menjünk utána a tébolydába!

}

windows_of_lipot{

Ez a Lipótmező, a Budai Magyar Királyi Országos Tébolyda kápolnájának gyönyörűséges ablaka, amelyet Róth Miksa készített.

}

bad_writer{

Az öcsém rossz költő

}

love_him{

Szeretem az öcsém

}

good_writer{

Az öcsém jó költő

}

osvat_is_wrong{

Osvát téved

}

osvat_must_die{

Osvátnak bűnhődni kell

}

ending_1{

Micsoda tragédia! A pincér labilis nővére, látva az öccsét ért kritikát, bosszúból meg akarta mérgezni Osvát Ernőt gyufából nyert foszforral.

}

ending_2{

Csak azzal nem számolt, hogy Osvát visszaküldi reggelijét, amelyet éhes öccse fogyaszt el, így megpecsételve sorsát. Szegény nővér ebbe végleg belebolondult.

}

ending_3{

A kor gyakori (ön)gyilkos eszköze volt a gyufából nyert fehér foszfor. Többek között a sötétben világító hányás utalt a foszforméregzésre. Sok embernek kellett meghalnia, mire a gyufa fején a fehér foszfort ártalmatlan vörösre cserélték.

}

epilogue_1{

Noha történetünk kitalált történet, bűnügyi történetekre jellemző túlzásokkal, a maga ferde tükörszerű módján mégis valami igazat, lényegeset fogalmaz meg a budapesti századelőről: az irodalmat akkoriban halálosan komolyan veszik... A Nyugat folyóirat harminchárom éven át képes a születő modern magyar irodalom műhelye és fóruma lenni, hála az Osváthoz hasonló szerkesztők szigorú minőségigényének és annak a szellemileg termékeny légkörnek, amely a New York és más irodalmi kávéházak sajátja. Ahogy Ede főpincér fogalmaz Márai "Szinbád hazamegy" című regényében: „a kávéház az a sajátos, a szó orvosi és tornatanári értelmében egyáltalán nem egészséges, de a szó irodalmi értelmében egyedül hasznos légkör, ahol az írók kissé védve vannak a világ kísértései ellen, a hivatalnok packázásai és a pénz durvaságai ellen; tüdejük és szívük elkopik ugyan a nikotintól és a feketétől, de szellemük kivirul, s ez a fontosabb”.

}

epilogue_2{

A New York kávéház a második világháborúban megsérül, 1947-ben bezárják. Utána egy ideig sportszerüzletként, utazási irodaként működik. Egészen 1954-ig kell várni, hogy Hungária néven újra kinyisson. 2006 óta eredeti nevén, régi pompájával várja vendégeit.
Ha Budapesten jár, mindenképpen nézzen be. Nincs mitől tartani. A kis irodalmi egy ideje lekerült az étlapról.

}

credits{

Orbán Gábor ötlete alapján,

A párizsi Magyar Kulturális Intézet megbízásából készítette:

Bakk Ágnes
Halák László András
Kovács Dorottya


A párizsi Magyar Kulturális Intézet részéről közreműködött: 

Bodnár Zita
Bornai Emma
Karinthi-Rébay Orsolya
Orbán Gábor


Együttműködő partnerek:

Tű Fokán Művészeti Alapítvány
Moholy-Nagy Művészeti Egyetem


Irodalmi idézet: 

Márai Sándor: "Szinbád hazamegy" (Akadémiai kiadó, Helikon kiadó, 1992)


Zene:

Esther Abrami - No.2 Remembering Her
Emmit Fenn - Allégro


Sound effects:

freesound.org


Képek:

fortepan
arcanum
Budapest Főváros Levéltára
Magyar Földrajzi Múzeum
Somlai Gyula
Klösz György
Anantara New York Palace Budapest Hotel






}


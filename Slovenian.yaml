collection:
- Key: next
  Value: |
    Naprej
- Key: intro_button_next
  Value: |
    Naprej
- Key: first
  Value: |
    Brez pretiravanja lahko rečemo, da je Budimpešta svojo današnjo podobo zadobila v zadnji četrtini 19. stoletja. Med letoma 1869 in 1894 se je število stavb v glavnem mestu praktično podvojilo. Iz tega obdobja izvirajo Madžarski parlament, Veliki bulvar (Nagykörút), Andrássyjeva avenija (Andrássy út), Elizabetin in Margaretin most, Zahodna železniška postaja (delo arhitekturnega biroja Gustava Eiffla), zgradba Opere …
- Key: second
  Value: |
    Ob obeležbi tisočletnice obstoja madžarske države (1896) je bila otvorjena prva linija budimpeške podzemne železnice, ki je bila hkrati prva podzemna železnica celinske Evrope. Sad te »gradbene mrzlice« je tudi Palača New York (1894), ki jo je načrtoval Alajos Hauszmann, ki je sicer vodil tudi prenovo Budimskega gradu. Naročnik, neka ameriška zavarovalniška družbe, je arhitektu (v okviru sredstev) pustila povsem proste roke. Za realizacijo kavarne, ki je umeščena v bližino najrazkošnejših predelov eklektične palače, so bili uporabljeni brezčasni materiali, kot sta marmor in bron, strop pa krasijo freske.
- Key: third
  Value: |
    Tekom 90. let 19. stoletja je ta kavarna pridobila poseben pomen znotraj literarnih krogov, za kar so zagotovo zaslužni njeni glavni natakarji, veliki ljubitelji književnosti, ki so revne pisatelje oskrbovali s pisalnimi potrebščinami in posojili. Literarne revija Nyugat, ena ključnih literarnih revij 20. stoletja, prvič izdana leta 1908, je nastajala praktično ob marmornatih mizah kavarne New York. Ob tem so kavarno radi obiskovali tudi predstavniki drugih umetnosti, med drugimi gledališčniki, skladatelji in slikarji, velja pa tudi za zibelko madžarske kinematografije: tu so se rodile prve strokovne filmske revije, tu je pogodbo za prvo filmsko vlogo podpisala zvezda nemega filma Vilma Bánky, tu je Mihály Kertész (kasnejši Michael Curtiz, režiser filma Casablanca) naznanil, da odhaja v tujino ...
- Key: fourth
  Value: |
    Kavarna, odprta noč in dan (katere ključe naj bi po legendi vrgli v Donavo), ki ni ponujala samo mirnega ustvarjalnega okolja, temveč tudi mesto, kjer je bilo po potrebi ob mizah možno tudi malce odspati, je svoja vrata prvič zaprla leta 1916. Od takrat dalje se je vedno znova odpirala, z različnimi vodstvi in pod različnimi imeni.
- Key: baggage_opening_0
  Value: |
    Ta kovček je del zapuščine madžarskega zasebnega detektiva, ki je v 30. letih emigriral v Pariz.
- Key: baggage_opening_1
  Value: |
    Ekipa Madžarskega kulturnega inštituta v Ljubljani potrebuje vašo pomoč pri analizi njegove vsebine.
- Key: baggage_opening_3
  Value: |
    Začnimo s časopisnim člankom iz leta 1908, morda se tu skriva kakšen namig.
- Key: pesti_hirlap
  Value: |
    PESTI HÍRLAP
- Key: main_headline
  Value: |
    Tragedija v kavarni NEW YORK
- Key: main_article
  Value: |
    Včeraj so v jutranjih urah našli mrtvega Jánosa Fabulo, natakarja Kavarne New York.
    Mladenič, ki je veljal za desno roko glavnega natakarja Jeana, ni trpel za nobeno kronično boleznijo. Policija <b>sumi, da je šlo za zastrupitev</b>, edina priča njegove smrti je <b>preostanek njegovega zajtrka</b>. 
    Od svojega umrlega člana se poslavlja Državno strokovno društvo glavnih in plačilnih natakarjev, za svojim bratom žaluje sestra Malvin.
- Key: before_entering_crime_scene
  Value: |
    Nenavaden primer. Razglejmo se po kraju zločina, morda naletimo na kakšen indic.
- Key: body
  Value: |
    János Fabula, nesrečni natakar. Zunanjih sledi ni, žrtev je pred smrtjo zaužila zajtrk. Od tu hipoteza o tem, da so ga zastrupili.
- Key: oven
  Value: |
    Plinski štedilnik. Zagotovo ni povzročil zastrupitve s plinom. Lahko pa na njem skuhate odlično kavo.
- Key: kitchenware
  Value: |
    Posoda. Za kuhinjo nič nenavadnega, ni pa ravno idealno kot morilsko orožje.
- Key: counter
  Value: |
    Kuhinjski pult. Nič takšnega ni, kar ne bi sodilo nanj.
- Key: lights_off_vomit_glows
  Value: |
    Svetleči se izbljuvek? To pa ni ravno vsakdanja stvar. Kaj bi ga lahko povzročilo?
- Key: lets_walk
  Value: |
    Rekonstruirajmo natakarjevo jutranjo rutino, morda nam bo kaj padlo v oči.
- Key: boarding_the_sub_1
  Value: |
    Natakar je stanoval poleg Városligeta, na delo pa je hodil s prvo podzemno linijo na celini, ki se ropotaje vije med mestnimi znamenitostmi. Škoda, da jih izpod zemlje ni mogel videti.
- Key: boarding_the_sub_2
  Value: |
    Medtem ko so nad zemljo mimo drvele mestne znametnosti, si je natakar dolgčas na poti preganjal s kovanjem rim.
- Key: szechenyi_station_name
  Value: |
    Terme Széchenyi (Széchenyi fürdő)
- Key: szechenyi_info
  Value: |
    Budimpešta je edina prestolnica, v kateri najdemo 118 termalnih vrelcev in vodnjakov. Prve termne je zgradil rimski cesar Septimij Sever leta 201. Ob termalnih vrelcih vzdolž Donave pa sta taborila tudi hunski kralj Atila in Árpád, vladar iz časa naselitve Madžarov v Panonsko nižino. Iz časa turške nadvlade so se ohranile 4 terme. <b>Terme Széchenyi</b> so začeli graditi leta 1909, v stilu, ki spominja na renesančno katedralo.
- Key: hosok_station_name
  Value: |
    Trg junakov (Hősök tere)
- Key: hosok_info
  Value: |
    <b>Trg junakov</b> je bil zgrajen ob tistočletnici države leta 1896 in predstavlja spomenik tisočletni zgodovini Madžarov. Trg krasijo kipi enajstih emblematičnih zgodovinskih osebnosti, sredi trga pa je postavljen obelisk s kipom nadangela Gabrijela, ki drži križ in krono. Po legendi naj bi se nadangel Gabrijel v snu prikazal sv. Štefanu, prvemu madžarskemu kralju, in mi izročil sveto krono.
- Key: bajza_station_name
  Value: |
    Bajza utca
- Key: bajza_info
  Value: |
    V Jagodnem vrtu (Epreskert), ki ga obdaja <b>Bajza utca</b>, so mestne oblasti od leta 1882 odprle umetniške šole. Pri zasnovi tega prostora je glavno vlogo odigral kipar Alajos Stróbl, ki ob glasu jutranjega roga jaše z vrta, organizira plese v maskah in s svojimi gojenci uprizarja dogodke iz zgodovine, medtem ko se po vrtu se sprehajajo opice, pavi, srne in štorkje.
- Key: kodaly_station_name
  Value: |
    Kodály körönd
- Key: kodaly_info
  Value: |
    Skladatelj in muzikolog <b>Zoltán Kodály</b> je utiral pot raziskovanju in zbiranju ljudske glasbene zapuščine. Kodály je s svojim delom na področju glasbene pedagogike prenovil glasbeno vzgojo na Madžarskem. Njegov moto je bil: »Naj glasba pripada vsakomur!«. Glasbeno vzgojo je treba začeti zgodaj, pri čemer je najpomembnejše petje, gradivo pa naj bo materni jezik vsakogar: ljudska glasba.
- Key: voromartyutca_station_name
  Value: |
    Vörösmartyjeva ulica (Vörösmarty utca)
- Key: vorosmarty_utca_info
  Value: |
    Na vogalu <b>Vörösmartyjeve ulice</b> in Andrássyjeve avenije stoji zgradba, v katero se je leta 1879 preselila Madžarska kraljeva glasbena akademija. Franc Liszt (1811–1886) je tam pro bono poučeval učence po učnem načrtu, ki ustreza ravni današnjih mojstrskih tečajev. Zadnje prebivališče Liszta v prestolnici so preoblikovali v muzej, kjer so na ogled glasbila, ki jih je skladatelj zapustil akademiji.
- Key: oktogon_station_name
  Value: |
    Oktogon
- Key: oktogon_info
  Value: |
    Na <b>Oktogonu</b>, trgu osemkotne zasnove, se križata Andrássyjeva akademija in več kot 4000 metrov dolg Veliki bulvar (Nagykörút), dve največji stvaritvi mestne arhitekture 19. stoletja. Slednji naj bi po združitvi Budima, Pešte in Óbude (1873) povezal avenije hitro razvijajočega se mesta. Tu je leta 1887 svojo vožnjo nastopil prvi tramvaj.
- Key: opera_station_name
  Value: |
    Opera
- Key: opera_info
  Value: |
    <b>Madžarska državna opera</b> je bila zgrajena po načrtih Miklósa Ybla med letoma 1875 in 1884 v neorenesančnem slogu. Na njeni slavnostni otvoritvi sta bila prisotna tudi cesar Franc Jožef in skladatelj Ferenc Erkel, avtor uglasbitve madžarske državne himne. Prva zlata dobra Opere se povezuje z Gustavom Mahlerjem, ki je med letoma 1888 in 1891 vodil to ustanovo.
- Key: bajcsy_station_name
  Value: |
    Avenija Bajcsy-Zsilinszky (Bajcsy-Zsilinszky út)
- Key: bajcsy_info
  Value: |
    Z ulice <b>Bajcsy-Zsilinszky út</b> se odcepi Andrássyjeva avenija, »budimpeške Elizejske poljane«, ki mestno središče povezuje z Városligetom. Avenijo so ob slovesnosti otvorili leta 1876. Sprva je bila poimenovana Sugár-út (»Sončna avenija«), nato pa so jo leta 1885 poimenovali po grofu Gyuli Andrássyju. Na njej najdemo dvorce in hiše v neorenesančnem in eklektičnem slogu, na začetku pa je bila tlakovana z lesenimi tlakovci.
- Key: deak_station_name
  Value: |
    Trg Ferenca Deáka (Deák Ferenc tér)
- Key: deak_info
  Value: |
    Evangeličansko šolo na <b>Trgu Ferenca Deáka</b> je obiskoval Sándor Petőfi, največji madžarski pesnik 19. stoletja. 15. marca 1848 je v kavarni Pilvax, zbirališču mladine reformistične struje, deklamiral »Narodno pesem«. Bil je pomembna osebnost revolucije in osvobodilnega boja let 1848–1849. Padel je na bojišču, v boju proti vojski ruskega carja, ki je hitela na pomoč avstrijskemu cesarju.
- Key: vorosmartyter_station_name
  Value: |
    Vörösmartyjev trg (Vörösmarty tér)
- Key: vorosmarty_ter_info
  Value: |
    Na <b>Vörösmartyjevem trgu</b> najdemo slavno slaščičarno, ki jo je leta 1884 od Henrika Kuglerja prevzel Emil Gerbeaud. Ponudbo je razširil z masleno kremo, čajnim pecivom, sladoledom ter vpeljal slavne mačje jezike ter konjakove češnje. Ob praznovanju tisočletnice madžarske države se ob prisotnosti cesarja Franca Jožefa I. in kraljice Elizabete (Sissi) v Városligetu odpre Gerbeaudov paviljon.
- Key: missed_stop_0
  Value: |
    Naš natakar se je kot po navadi tako zagledal v marmorne stvaritve, da je zamudil postajo na Oktogonu in se tega zavedel šele, ko je prispel na Vörösmartyjev trgu. Tisto jutro je zamudil na delo in tako ujezil glavnega natakarja Jeana.
- Key: missed_stop_1
  Value: |
    V svoji naglici ni nikoli uspel zabeležiti pesmi, ki so med vožnjo na podzemni nastajale v njegovi glavi, in jih ponuditi v presojo literatom v kavarni.
- Key: line1
  Value: |
    Lačni pesnik iz svoje postelje ljubezni se poda
- Key: line2
  Value: |
    kruli mu v želodcu, po metroju že drdra
- Key: line3
  Value: |
    pesniki sanjajo o zajtrku, dokler jim ne zasije luna
- Key: line4
  Value: |
    ti slavni, lačni pesniki, ki nikdar ne plačajo računa
- Key: line5
  Value: |
    zlovešče misli prihajajo na dan
- Key: line6
  Value: |
    doma pojesti zajtrk – kaj ni to bil plan?
- Key: sign_it
  Value: |
    Podpišem!
- Key: poem_done_1
  Value: |
    Revež je mislil, da mu bodo ta prvenec objavili v reviji Nyugat, ki združuje mlade talente. Prva številka je šla v tisk le en dan pred natakarjevo smrtjo.
- Key: waiters_task
  Value: |
    Za natakarja ni večjega izziva, kot spomniti se naročila, še preden ga gost pove. Šefe Jean je našega natakarja dobro podučil. Poglejmo, če bo zmogel!
- Key: szini_fav
  Value: |
    Dve štiriminutni jajci v podstavku
- Key: szini_refuses
  Value: |
    Dve štiriminutni jajci v podstavku. To naročam vsako jutro. Si je to res tako težko zapomniti? – godrnja Szini.
- Key: szini_arrives
  Value: |
    Gyula Szini, ki je odkril Osváta. Nič ne ovinkari. Naroča mehko kuhana jajca. V podstavku. Ali pa je bil tisto Ernő Szép?
- Key: szini_accepts
  Value: |
    Zajtrk prvakov! – se zadere Szini.
- Key: brody_fav
  Value: |
    Mlečno kavo, žemljico, kislo vodo!
- Key: brody_refuses
  Value: |
    Kava, žemljica in kisla voda? Pa kaj je to tako težkega? – Bródy živčno trka po mizi.
- Key: brody_arrives
  Value: |
    Sándor Bródy. Previdno z njim. Lik se precej nosi, ne bo pil kar navadne vode iz pipe. Prinesimo mu jo posebej.
- Key: brody_accepts
  Value: |
    Vam lahko človek res vedno zaupa – se nasmehne Bródy.
- Key: krudy_fav
  Value: |
    Vrček mlačnega piva
- Key: krudy_refuses
  Value: |
    To ni niti pivo, niti ni mlačno. Kaj naj s tem? – vpraša Krúdy.
- Key: krudy_arrives
  Value: |
    Evo, tu je Gyula Krúdy, mojster madžarske proze, ki mu ni para. Zmrzljiv tip, ne mara hladnih pijač, a piva ne bo nikoli zavrnil.
- Key: krudy_accepts
  Value: |
    Mlačno pivo! To imam najraje! – vzklikne Krúdy.
- Key: szep_fav
  Value: |
    Umešana jajca
- Key: szep_refuses
  Value: |
    Umešana jajca. UMEŠANA. JAJCA. – sopiha Szép.
- Key: szep_arrives
  Value: |
    Ravno sem videl Ernőja Szépa. Njega, ki je utiral pot kabarejske književnosti. Umešana jajca želi. Ne … ali pa je bil to Gyula Szini?
- Key: szep_accepts
  Value: |
    Postrežba na svetovnem nivoju, vam pravim! – zakliče Szép.
- Key: karinthy_fav
  Value: |
    Mlačna kava z veliko smetane
- Key: karinthy_refuses
  Value: |
    Okusna je, ni pa to mlačna kava, to zagotovo ni – izjavi Karinthy in se žalostno pogrezne nazaj na svoje mesto.
- Key: karinthy_arrives
  Value: |
    Ravno je vstopil Frigyes Karinthy. Malo je piscev, ki so bolj plodoviti od njega. Občutljiva dušica, ampak, kot pravijo: duh živi od dima in kave!
- Key: karinthy_accepts
  Value: |
    Ničesar boljšega od tega ni – zakliče Karinthy.
- Key: osvat_fav
  Value: |
    Mali književniški
- Key: osvat_refuses
  Value: |
    No, prosim. Tega nisem naročil. Kje je moj mali književniški? – nejevoljno godrnja Osvát.
- Key: osvat_arrives
  Value: |
    Prišel je Ernő Osvát. Eden od bodočih urednikov Nyugata. Zdaj morda vse teči kot po maslu. Naročil bo mali književniški zajtrk, tu ni druge.
- Key: osvat_accepts
  Value: |
    Kako lepo, da ste se spomnili. Hvala! – Osvátu se je zvedril obraz.
- Key: osvat_refusal_1
  Value: |
    Hvala lepa, ampak danes ne bi tega. Bodite tako dobri in ga vrnite v kuhinjo – zastoka Osvát.
- Key: osvat_refusal_2
  Value: |
    Nenavadno. Osvát je zavrnil svoj zajtrk. To se še ni zgodilo. Preverimo, morda bomo ugotovili, kaj se je zgodilo z zajtrkom.
- Key: kis_irodalmi
  Value: |
    Mali književniški zajtrk. Tega je Ernő Osvát poslal nazaj v kuhinjo. To je najljubši zajtrk mnogih piscev, ker ga velikokrat dobijo zastonj, ali jim ga velikodušni natakar postreže v zameno za samo en verz. Sestavljen je iz ...
- Key: ham
  Value: |
    šunke.
- Key: salami
  Value: |
    Salame.
- Key: cheese
  Value: |
    In sira.
- Key: deadly_message
  Value: |
    Ernőju Osvátu za <color=red>ubijalsko</color> iskrenost
- Key: discovering_note
  Value: |
    Maščevalno sporočilo za Osváta! Ga je morda tam pustil natakar? Je možno, da je bil zajtrk zastrupljen? Najti bo treba več sledi.
- Key: nyugat_prints_0
  Value: |
    Dan pred natakarjevo smrtjo sta izšla krtačni odtis in tiskana oblika prve številke revije Nyugat.
- Key: critique1
  Value: |
    Čigava je ta grozljiva, otročja pesem???
- Key: critique2
  Value: |
    Čisto za nič!
- Key: nyugat_prints_1
  Value: |
    Natakarjevo delo so precej raztrgali!
- Key: nyugat_prints_2
  Value: |
    Ampak natakar ni mogel biti tisti, ki je Osvátu namenil morilsko sporočilo. Zakaj bi namreč pojedel jed, ki jo je sam zastrupil?
- Key: nyugat_prints_3
  Value: |
    Ali je Osváta pogubilo kaj drugega? Ali je komu strlo srce, da natakarjeve pesmi niso hoteli izdati?
- Key: heirloom
  Value: |
    Tale žepna ura je bila natakarjevo največje imetje – še dobro, da se ni izgubila.
- Key: mystery_woman
  Value: |
    Natakar v družbi dam. Kaj bi to lahko pomenilo? Poglejmo, morda je kaj napisano na hrbtni strani slike.
- Key: present_message
  Value: |
    Mojemu dragemu bratcu, na bleščečo pesniško pot!
    Malvin
- Key: writing_on_back
  Value: |
    Natakar je dobil to uro v dar od svoje sestre Malvin, v upanju na pesniške lovorike. Ko bi le vedel ...
- Key: secondary_headline
  Value: |
    Histerično žensko rešili iz Donave
- Key: secondary_article
  Value: |
    Sinoči v poznih urah je pozornost mimoidočih pritegnila zmedena gospodična. Ženska je dolgo časa prazno strmela predse, nato pa je z nabrežja zakorakala v Donavo in izginila pod gladino. K sreči je za njo krenil policist, ki se je nahajal v bližini, in jo zvlekel na nabrežje. Izkazalo se je, da gre za Malvin Fabula, guvernanto pri slavni družni tovarnarjev vžigalic. Ponesrečenko so nemudoma odpeljali v psihiatrijo v Liptomezőju, kjer je bila podvržena šok terapiji.
- Key: woman_in_the_water_0
  Value: |
    Ta članek govori o neki drugi tragediji. Je ta ženska morda natakarjeva sestra? Je možno, da je vsled bratove smrti izgubila pamet?
- Key: woman_in_the_water_1
  Value: |
    Ampak o njegovi smrti ni mogla izvedeti iz časopisa, saj so o tem pisali v isti številki. Obiščimo psihiatrijo in raziščimo stvar!
- Key: windows_of_lipot
  Value: |
    To je čudovito zasnovano okno madžarske kraljeve psihiatrične bolnišnice Liptomező v Budimu, ki ga je izdelal Miksa Róth.
- Key: bad_writer
  Value: |
    Moj bratec je slab pesnik
- Key: love_him
  Value: |
    Rada imam svojega brata
- Key: good_writer
  Value: |
    Moj bratec je dober pesnik
- Key: osvat_is_wrong
  Value: |
    Osvát se moti
- Key: osvat_must_die
  Value: |
    Osvát bo plačal
- Key: ending_1
  Value: |
    Kakšna tragedija! Natakarjeva neuravnovešena sestra je, ko je videla, da je bil njen mlajši brat deležen kritike, iz maščevanja hotela zastrupiti Ernőja Osváta z vžigaličnim fosforjem.
- Key: ending_2
  Value: |
    A ni računala s tem, da bo Osvát svoj zajtrk poslal nazaj, namesto njega pa ga bo pojedel njen lačni brat in s tem zapečatil svojo usodo. Ubogi sestri se je po tem dokončno zmešalo.
- Key: ending_3
  Value: |
    Pogosto (samo)morilsko sredstvo te dobe je bil beli fosfor z vžigalic. Na zastrupitev s fosforjem med drugim kaže izbljuvek žrtve, ki se sveti v temi. Mnogo ljudi je moralo umreti, dokler niso belega fosforja na glavici vžigalic zamenjali z neškodljivim rdečim.
- Key: epilogue_1
  Value: |
    Čeprav je naša zgodba izmišljena in vsebuje številna pretiravanja, značilna za kriminalke, skozi čudežno zrcalo vendarle kaže nekaj resničnega in ubeseduje nekaj, kar je zelo značilno za Budimpešto s preloma stoletij: književnost so v tistem obdobju jemali smrtno resno ... Revija Nyugat je v 33 letih uspela postati delovišče in forum za porajajočo se moderno madžarsko književnost, zahvaljujoč strogim zahtevam glede kakovosti, ki so jih postavljali Osvátu podobni uredniki, in plodovitem kreativnem okolju kavarne New York in drugih kavarn, ki so jih obiskovali književniki tistega časa. Z besedami glavnega natakarja Edeja v romanu »Sindbad gre domov« Sándorja Máraija: »kavarne so, če vprašate zdravnika ali učitelja telovadbe, skrajno nezdravo okolje, a s stališča književnika gre za nadvse koristen prostor, kjer so literati vsaj malo bolj zaščiteni pred krutostjo sveta, pred šikaniranjem uradnikov in denarnimi tegobami. Pljuča in srca jim propadajo pod težo nikotina in črne kave, drži, a duše jim cvetijo, in to je tisto, kar je pomembno.«
- Key: epilogue_2
  Value: |
    Zgradba kavarne New York je bila v času druge svetovne vojne poškodovana, leta 1947 pa so jo zaprli.  Zatem je v prostoru nekaj časa delovala trgovina s športnimi artikli, nato pa potovalna agencija. Čakati je bilo treba vse do leta 1954, da se je tam spet odprla kavarna, tokrat pod imenom Hungária. Od leta 2006 spet deluje pod izvirnim imenom in goste pričaka v vsem svojem nekdanjem razkošju. 
    Kdor obišče Budimpešto, naj se v vsakem primeru ustavi tudi tu. Ničesar se ni treba bati; mali književniški je že nekaj časa nazaj izginil z jedilnega lista.
- Key: credits
  Value: |
    Igro so po ideji Gáborja Orbána

    za Madžarski kulturni inštitut v Parizu pripravili:

    Bakk Ágnes
    Halák László András
    Kovács Dorottya


    Sodelavci s strani Madžarskega kulturnega inštituta v Parizu: 

    Bodnár Zita
    Bornai Emma
    Karinthi-Rébay Orsolya
    Orbán Gábor


    Sodelujoči partnerji:

    Tű Fokán Művészeti Alapítvány
    Moholy-Nagy Művészeti Egyetem


    Odlomek iz književnega dela:  

    Márai Sándor: "Szinbád hazamegy" (Akadémiai kiadó, Helikon kiadó, 1992)


    Glasba:

    Esther Abrami - No.2 Remembering Her
    Emmit Fenn - Allégro


    Zvočni učinki:

    freesound.org


    Slike:

    fortepan
    arcanum
    Budapest Főváros Levéltára
    Magyar Földrajzi Múzeum
    Somlai Gyula
    Klösz György
    Anantara New York Palace Budapest Hotel

    Prevod v slovenščino:
    Blaž Božič
